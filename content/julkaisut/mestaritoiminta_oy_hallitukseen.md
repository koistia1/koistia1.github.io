---
date: '2025-05-19T11:41:25+03:00'
draft: false
title: 'Järvenpään vihreät esittää minua Mestaritoiminta Oy:n hallituksen varapuheenjohtajaksi'
---
Järvenpään vihreät esittää minua Mestaritoiminta Oy:n hallituksen varapuheenjohtajaksi. Olen tästä nimityksestä otettu, kiitos luottamuksesta! Uskon, että tämä on merkittävä paikka tehdä vihreää kuntapolitiikkaa Järvenpäässä ja kehittää kaikkien kaupunkilaisten elämään vaikuttavia palveluita.

Mestaritoiminta Oy on osa Järvenpään kaupunkikonsernia. Yhtiö tuottaa Järvenpään kaupungille ja kaupunkikonsernille kiinteistöjen ylläpito-, kunnossapito-, rakennuttamis- ja asiantuntijapalveluita. Yhtiö muun muassa toimii rakennuttajana kaupungin rakennushankkeissa.

Järvenpään Vihreät ry päätti luottamuspaikkojen jakamisesta tulevalle valtuustokaudelle kokouksessaan 17.5. Uusi kaupunginvaltuusto aloittaa toimintansa kesäkuussa ja tekee luottamushenkilövalinnat ensimmäisessä kokouksessaan. Mestaritoiminta Oy valitsee hallituksen ja puheenjohtajat yhtiöjärjestyksensä mukaisesti.